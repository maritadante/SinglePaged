#### **I monaci matematici e l'enigma del nove**
###### Marita Dante e Domenico Dante
###### *Edizioni Papergraf*

“I monaci matematici e l’enigma del nove” è un taccuino magico ricco di giochi strabilianti e sorprese,
ma non solo: tutti quelli che hanno ancora l’infantile capacità di emozionarsi dinanzi alle scoperte
dell’esistenza inizieranno, fra le righe di questo volume, un viaggio alla scoperta di un enigma.

Da mettere in tasca o portare nella borsa durante i viaggi, “I monaci matematici e l’enigma del nove”
vi cattura in una storia avvincente ricca di suspense. Riposto sul comodino, la sera vi attende per
immergervi in un mondo al contempo fiabesco e concreto: i protagonisti che abitano la narrazione si
rifanno, infatti, a persone realmente esistite.

Chi è appassionato di giochi di prestigio troverà nella seconda parte del volume cibo per il proprio
intelletto: nelle sezioni riservate ai “Giochi matematici” ed alle “Curiosità” sono presenti le
spiegazioni dei giochi arricchite da numerosi esempi.

“I monaci matematici e l’enigma del nove” non è un libro dedicato ai bambini e neppure scritto per gli
adulti: in verità, è un volume rivolto a chi ha conservato un cuore bambino, capace di scoprire ed
apprezzare la magia della vita.