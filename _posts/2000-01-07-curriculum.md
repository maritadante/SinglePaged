---
title: "Curriculum"
bg: white
color: black
icon: img/icone/curriculum.jpg
---
## Curriculum

Marita Dante è nata a Vicenza, città dove, a tutt'oggi, vive e lavora. Ha iniziato giovanissima la carriera d'insegnante nella secondaria superiore, incarico che ha lasciato per dedicarsi alla docenza universitaria, presso l'Università degli Studi di Padova, e all'attività di scrittrice. Specializzata in didattica della Matematica, da sempre si occupa di divulgare questo sapere sia con numerosi corsi di formazione per gli insegnanti che ha tenuto sia attraverso le opere che ha scritto.

Ha svolto per lungo tempo l'attivita di revisore critico di libri di testo per numerose case editrici. Ciò le ha permesso di riflettere su come insegnare matematica sia un'attività difficile per la distanza di questo sapere dalla vita reale. I suoi scritti vogliono allora essere un veicolo per creare interesse e suscitare il desiderio di apprendere.

Tre sono i libri di Marita Dante. In *"Zapping _ arte e matematica"*, uscito nel 2010, l'autrice esplora le sorprendenti connessioni che esistono tra matematica, arte e natura. In un susseguirsi di quadri storici dai Greci a Le Corbusier, la narrazione didattica svela la matematica nascosta nell’arte . *"Matematica Ragionata"* è, invece, un libro frutto di sedici anni di esperienza come docente nei precorsi alla Scuola di Ingegneria dell’Università degli Studi di Padova. Il testo vuole essere una guida per ripercorrere e consolidare le nozioni di base della Matematica, nozioni necessarie e propedeutiche all’accesso a facoltà scientifiche, ma anche utili al superamento dell'esame di Stato e del test Invalsi. *"I monaci matematici e l'enigma del nove"*, dato alle stampe nel 2016, è al medesimo tempo un romanzo storico e una piattaforma per svelare i trucchi di magia matematica.

Parallelamente all'attività di scrittrice, negli ultimi anni Marita Dante si spende anche in frequenti conferenze, interventi e conferenze_spettacolo. Così, sulle ali della Magia, dell'Arte e della Natura, la Matematica arriva al cuore e all'intelletto degli spettatori come in un moderno cavallo di Troia. Scrive periodicante per *"Magia moderna"*, l'organo del Club Magico Italiano. Per questa sua collaborazione ha ricevuto nel 2018 il premio *"Romeo Garatti"* per i suoi contributi nel divulgare la magia matematica e il mentalismo.

Marita esprime se stessa anche attraverso l'Arte. Ripercorre la strada dei Maestri antichi attraverso gli encausti e le icone e coltiva la sua passione per l'arte grafica creando incisioni. Nel 2019 è stata selezionata ed ha esposto le proprie opere alla XIV Edizione della Biennale Internazionale per l'Incisione di Acqui Terme ed alla VI Biennale dell'Incisione e della Grafica Contemporanea della città di Bassano.

#### Pubblicazioni

Marita ha pubblicato i seguenti libri:

* [**I monaci matematici e l'enigma del nove**](https://www.libreriauniversitaria.it/monaci-matematici-enigma-nove-dante/libro/9788897645283), autori: Marita Dante e Domenico Dante, 2016. Edizioni Papergraf, pagine: 116, EAN: 978-88-9764-528-3, ISBN: 8897645283..
* [**Matematica Ragionata: Matematica di base per l'Università**](https://www.libreriauniversitaria.it/matematica-ragionata-dante-marita-linea/libro/9788843900299), 2014. Edizioni La Linea Editrice, pagine: 180, EAN: 978-88-439-00299, ISBN: 8843900299.
* [**Zapping: arte e matematica**](https://www.libreriauniversitaria.it/zapping-arte-matematica-dante-marita/libro/9788820362553), 2010. Edizioni La Linea Editrice, pagine: 120, EAN: 978-88-203-6255-3, ISBN: 8843900226.


#### Conferenze, mostre e interventi

* **12 Novembre 2021** Serata a palazzo Toaldi Capra con [*"Il mistero della MateMagia"*](https://www.facebook.com/prolocoschio), a Schio.
* **15 Ottobre 2021** Marita espone alla mostra d'arte *Ricordando San Luca, "Volto di Donna"*. 
* **30 Novembre 2019** Quarta serata della conferenza spettacolo [*"Il mistero della matemagia"*](https://www.spettacolidimistero.it/eventi/), a Santomio di Malo.
* **29 Novembre 2019** Marita presenta la conferenza [*"La matematica nascosta nell'arte e nella natura"*](https://thiene.citycorner.it/evento/la-matematica-nascosta-nellarte-nella-natura-conferenza-marita-dante/) nell'ambito della manifestazione [*DonnAArte*](https://www.altovicentinonline.it/attualita-2/donnaarte-a-thiene-un-gioiello-contro-il-tumore-al-seno/) a Thiene.
* **22 Novembre 2019** Terzo incontro della conferenza spettacolo  [*"Il mistero della matemagia"*](https://www.spettacolidimistero.it/eventi/), a Malo.
* **15 Novembre 2019** Secondo appuntamento della conferenza spettacolo  [*"Il mistero della matemagia"*](https://www.spettacolidimistero.it/eventi/), a Torrebelvicino (Vicenza).
* **9 Novembre 2019** Marita presenta a Marano la conferenza spettacolo [*"Il mistero della matemagia"*](https://laltravicenza.it/il-veneto-tra-magia-e-matematica-con-marita-dante-a-marano/) nell'ambito del festival ["Spettacoli di Mistero"](https://www.spettacolidimistero.it).
* **15 Giugno 2019** Marita espone alla [14ª Edizione della Biennale Internazionale per l’Incisione](http://www.acquiprint.it/index.php?lang=en)
* **31 Maggio 2019** In mostra alla [VI Biennale di Incisione e Grafica Contemporanea,](http://www.museibassano.it/mostra/biennale-2019) Città di Bassano, un'opera di Marita!
* **10 Maggio 2019** Conferenza all'istituto tecnico economico e tecnologico “Luigi Einaudi” a Bassano del Grappa.
* **10 Aprile 2019** Conferenza *"La matematica nascosta nell'arte e nella natura"* per l'associazione [*"Demetra Donne in Aiuto"*](http://www.demetradonne.it/chi-siamo/) a Montecchio Precalcino.
* **21 Marzo 2019** Conferenza  *"La matematica nascosta nell'arte e nella natura"* per l'associazione [*Senior Veneto*](http://www.seniorveneto.org/) a Vicenza.
* **29 Novembre 2018** *"MateMagia misteriosa"* a Malo.
* **19 Ottobre 2018** Partecipazione al *'Focus Group'* del Congresso di Abano, tema l'evoluzione della magia, con l'intervento: "C'è più magia nella matematica o matematica nella magia?".
* **29 Settembre 2018** Marita ad *"ArtWalk"*.
* **07 Aprile 2017** Presentazione del libro "I monaci matematici e l'enigma del nove", nell'ambito [*Festival dell'Illusionismo "Città di Thiene"*](https://www.facebook.com/festivalmagiathiene/).

#### Articoli su Marita Dante

* **21 Ottobre 2019** Marita riceve il premio "Romeo Garatti" [link](http://www.clubmagicoitaliano.it/magia-modernaa/premio-romeo-garatti)
* **29 Novembre 2019** "La matematica nascosta nell'arte e nella natura" conferenza di Marita Dante - City Corner [link](https://thiene.citycorner.it/evento/la-matematica-nascosta-nellarte-nella-natura-conferenza-marita-dante/)
* **4 Novembre 2019** Il Veneto tra magia e matematica con Marita Dante a Marano – VicenzaPiù [link](https://www.vicenzapiu.com/leggi/il-veneto-tra-magia-e-matematica-con-marita-dante-a-marano/)
* **10 Aprile 2019** Conferenza *"La matematica nascosta nell'arte e nella natura"* per l'associazione [*"Demetra Donne in Aiuto"*](http://www.demetradonne.it/chi-siamo/) a Montecchio Precalcino [link](img/articoli/demetra.jpg)
* **7 Aprile 2017** Presentazione del libro Monaci Matematici Festival dell'Illusionismo "Città di Thiene" [link 1](img/articoli/monaci1.jpg), [link 2](img/articoli/monaci2.jpg)
